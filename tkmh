[
{"title":"အာကာသလမ်း","poem":"အာကာသလမ်း (သုခမိန်လှိုင်)

ဘဝဆိုတာ
အရူးမောင်းလာတဲ့ လေယာဉ်ပျံကိုစီးလာရတာပဲ။

ပိုပြီး
ပျော်ပျော်ရွှင်ရွှင်နေဖို့ စဉ်းစားတယ်
ပြန်ဆင်းလို့ မရတော့ဘူးကိုး။

(Idea Magazine – ဇူလိုင်၊ ၂၀၀၉)"},
{"title":"တကယ့်ကဗျာ","poem":"တကယ့်ကဗျာ (သုခမိန်လှိုင်)

ပြိုတော့မယ့်တိုက်အိုကြီးပေါ်မှာ
မပြိုပါဘူး တွေးပြီးနေတာ
ငါတို့အရည်အသွေးပေါ့။

ဘုရားပန်းလဲတယ်
သောက်တော်ရေကပ်တယ်
ဆွမ်းတော်တင်တယ်
စိတ်ကိုချမ်းသာနေတာပဲ။

(Idea Magazine – ဧပြီ၊ ၂၀၀၉)"},
{"title":"အမည်နာမ အမှတ်တံဆိပ်များ","poem":"အမည်နာမ အမှတ်တံဆိပ်များ (သုခမိန်လှိုင်)

ငါကဗျာရေးဖြစ်တာမှားတယ်
ကမ္ဘာလုံးကြီးလို လည်လိုက်တော့
ရိုက်ညီနောင်လေယာဉ်ပျံ တီထွင်ဖြစ်တာ မှားတယ်
ဂူတင်ဘတ်ပုံနှိပ်စက်တီထွင်ဖြစ်တာ မှားတယ်
အင်ဒီဆင် မီးကိုတွေ့ရှိတာ မှားတယ်
အိုင်းစတိုင်း ဆွဲငင်အားကိုတွေ့တာ မှားတယ်
နယူတန် တန်ပြန်နိယာမကို တွေ့တာ မှားတယ်

စကြာဝဠာ ဈေးကွက်ထဲ
အားလုံးရောင်းစားခံရတဲ့အခါ။

(”အင်ဒီဝါးဟိုးလ်တို့ကမ္ဘာ” မှ၊ ၂၀၀၆- ၂၀၀၈)

ရည်ညွှန်း- Bi Weekly Eleven News Journal၊ အတွဲ- ၁၊ အမှတ်- ၂၉ ပါ၊
ဇေယျာလင်း၏ “အင်ဒီဝါးဟိုးလ်တို့ကမ္ဘာ” ကြော်ငြာ ဆောင်းပါး။"},
{"title":"မီနူး","poem":"မီနူး

တနင်္လာ မကောင်းဘူးလား

အင်္ဂါ မကောင်းဘူးလား

 

ကောင်းတာတွေပဲစဉ်းစားကြစို့ဆိုရင်တော့

လက်ဖက်ရည်ကောင်းကောင်း

အစားအစာကောင်းကောင်း

အနုပညာကောင်းကောင်း

မိတ်ဆွေသူငယ်ချင်းကောင်းကောင်း

ချစ်သူကောင်းကောင်း

အိပ်မက်ကောင်းကောင်း

ဒါဆိုနေ့တိုင်းမကောင်းဘူးလား       

     သုခမိန်လှိုင်"},
{"title":"လက်တည့်သူတို့ ဂြိုလ်","poem":"လက်တည့်သူတို့ ဂြိုလ်

ကလေးတွေရော

လူကြီးတွေရော

လက်ကို သေနတ်ပုံသဏ္ဌာန်ချိန်ပြီး ပစ်လိုက်ကြတယ်

 

ငါတို့ဟာ နောက်ဆုံးအသက်ရှင်နေတဲ့ ဝိညာဉ်တွေလား

ဂေါ်ရီလားဇ်က သီဆိုလိုက်တယ်

 

မှန်တာမှ

ကမ္ဘာကြီးကို တည့်တည့်ပဲ ။

        သုခမိန်လှိုင်

အညွှန်း။       ။ Gorillaz"}
]
